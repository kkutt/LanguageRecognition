La Juventus Football Club S.p.A. (dal lat. iuventus, gioventu),[2] nota anche come Juventus o, piu semplicemente, Juve, e una societa calcistica italiana per azioni con sede a Torino. Fondata nel 1897 come Sport Club Juventus da un gruppo di studenti liceali torinesi,[3] si tratta del terzo club italiano per anzianita tra quelli tuttora attivi[4] e, insieme al Torino, uno dei due che rappresentano nel calcio professionistico il capoluogo piemontese. Legata fin dagli anni venti alla famiglia Agnelli, il club ha sempre militato nella massima categoria del campionato italiano di calcio (dal 1929 denominata Serie A) sin dalla sua fondazione, eccezion fatta per la stagione 2006-07.
La Juventus e la societa calcistica piu titolata del Paese, nonché una delle piu vittoriose e importanti del mondo,[5][6] essendo stata nominata come miglior club italiano e secondo a livello europeo del XX secolo dall'Istituto Internazionale di Storia e Statistica del Calcio, organizzazione riconosciuta dalla FIFA.[7] Nel 1988 la Juventus fu insignita di uno speciale riconoscimento come prima squadra nella storia del calcio continentale ad avere vinto tutte e tre le maggiori competizioni gestite dall'Unione Europea delle Federazioni Calcistiche, la Coppa dei Campioni, la Coppa delle Coppe e la Coppa UEFA.[8] Con la vittoria nella Coppa Intercontinentale 1985, infine, la Juventus divenne il primo – e rimane tuttora l'unico – club al mondo ad avere conquistato almeno una volta tutti i trofei ufficiali a livello internazionale.[9]
In base a quanto emerge da un sondaggio della societa Demos & Pi (settembre 2011), la Juventus risulta essere la squadra con il piu alto numero di sostenitori in Italia, avendo riscosso la preferenza del 29,2% del campione.[10] Inoltre, risulta essere la decima squadra per numero di sostenitori a livello continentale contandone circa 13,1 milioni, in base a un rapporto della societa tedesca di indagini sul mercato sportivo Sport+Markt AG del settembre 2010.[11]

Il 1o novembre 1897 vide la luce a Torino lo Sport Club Juventus per iniziativa di un gruppo di studenti del liceo classico “Massimo d'Azeglio”, usi ritrovarsi in corso Re Umberto su una panchina oggi (2012) custodita nell'attuale sede del club;[12] la prima maglia della squadra fu rosa, con cravatta o papillon nero. Nel 1903 divenne bianconera.[13]
Nel 1900, con il nome di Foot-Ball Club Juventus,[14] la societa si iscrisse al suo primo campionato nazionale, ma fu eliminata dal Foot-Ball Club Torinese.[15] Il primo titolo nazionale arrivo nel 1905, all'epoca in cui la squadra giocava allo Stadio Velodromo Umberto I.[3] Nel 1906 il presidente della societa, lo svizzero Alfred Dick, dopo accese discussioni nello spogliatoio, lascio la Juventus e si uni, assieme a un gruppo di soci dissidenti, al Football Club Torinese dando vita al Foot-Ball Club Torino,[16] segnando cosi l'origine della piu antica rivalita del calcio italiano e l'inizio di una serie di problemi finanziari e sportivi che condussero la squadra bianconera alle soglie della retrocessione in Promozione nel 1913.[17]
Dopo la Grande Guerra la Juventus, risollevatasi con la presidenza di Giuseppe Hess e Corrado Corradini, riusci a migliorare il suo piazzamento in campionato e a fornire alcuni giocatori, tra cui il portiere Giovanni Giacone,[18] alla Nazionale.

Il vicepresidente della FIAT, Edoardo Agnelli, assunse il controllo della societa nel 1923; nello stesso anno fece costruire un nuovo stadio, in Corso Marsiglia, primo impianto sportivo italiano realizzato interamente in cemento armato.[3] Con l'arrivo del primo allenatore professionista, l'ungherese Jenõ Károly, giunse anche la vittoria del secondo tricolore nella stagione 1925-26.[3] Il primo grande ciclo vincente della Juventus, grazie all'apporto di elementi come Giovanni Ferrari, Raimundo Orsi, Luis Monti e il celebre trio difensivo Combi-Rosetta-Caligaris,[19] giunse tra il 1930-31 e il 1934-35, epoca dei cinque scudetti consecutivi (primato nazionale), uniti al raggiungimento delle semifinali di Coppa dell'Europa Centrale per quattro anni consecutivi. Allenatore della squadra in quattro delle cinque vittoriose stagioni fu Carlo Carcano,[20] uno dei precursori del Metodo;[3] molti giocatori di quella Juventus formarono il nucleo della Nazionale italiana che si aggiudico le vittorie nella Coppa Internazionale, progenitrice dell'attuale campionato d'Europa[21] e, soprattutto, nel campionato del mondo 1934 (cui la Juventus contribui con 9 giocatori).[22]
La prematura morte di Edoardo Agnelli, avvenuta nel 1935, coincise con la fine del cosiddetto Quinquennio d'oro. Per il resto degli anni trenta e quasi tutti i quaranta la squadra bianconera non riusci piu a riconquistare lo scudetto, che giunse solo in fine di decennio, nel 1949-50.
Tra il 1943 e il 1945 la societa, che gia aveva dovuto rinunciare alla ragione sociale Foot-Ball Club a seguito dell'italianizzazione imposta dal fascismo, assunse il nome di Juventus-Cisitalia, in abbinamento con la Casa automobilistica omonima, la Cisitalia appunto, il cui proprietario era Pietro Dusio, all'epoca presidente del club bianconero[23] (laddove, singolarmente, il marchio FIAT, di proprieta della famiglia Agnelli, fu abbinato al Torino).[23]

Alla fine della guerra la societa torinese muto la denominazione in Juventus Football Club. Sotto la presidenza di Gianni Agnelli e, in seguito, di suo fratello Umberto, la Juventus conobbe un secondo ciclo di vittorie, grazie anche all'arrivo di elementi come l'argentino Omar Sívori e il gallese John Charles che, insieme al talento casalingo, e capitano della squadra, Giampiero Boniperti, formarono quello che la stampa non tardo a denominare Trio Magico:[24][25] tre scudetti tra il 1958 e il 1961, il primo dei quali, il 10o, quello che le valse il diritto a poter esporre sulle maglie la stella.[26] Omar Sívori divenne nel 1961 il primo calciatore proveniente dalla Serie A a vincere il Pallone d'oro. A tale ciclo fece seguito un decennio scarso di vittorie, con la sola eccezione del titolo 1966-67, vinto superando all'ultima giornata l'Internazionale sconfitta sul campo del Mantova.

Il 13 luglio 1971 Giampiero Boniperti divento presidente del club e il suo primo scudetto in tale nuova veste giunse subito alla sua prima stagione, nel 1971-72, bissato da quello successivo del 1972-73: furono i primi di un nuovo ciclo, che in quindici anni, sotto la conduzione tecnica dapprima di Carlo Parola e poi di Giovanni Trapattoni, portarono a Torino nove scudetti (l'ultimo nel 1986), due Coppe Italia e vittorie internazionali che fecero diventare la Juventus il club primo d'Europa a vincere tutte le competizioni dell'UEFA e, a seguire, il primo del mondo a vincere tutte le competizioni ufficiali per club.
In tale quindicennio fu stabilito anche il record di punti per campionati a 16 squadre (51, contro il Torino fermo a 50, nel 1976-77) alla fine di una stagione definita allora da La Stampa «un'annata entusiasmante, indimenticabile»[27] e, contemporaneamente ad esso, anche la vittoria in Coppa UEFA, al termine di una durissima doppia finale disputata contro gli spagnoli dell'Athletic di Bilbao, con un organico composto esclusivamente da giocatori italiani:[28] di essi, quelli schierati in campo nella circostanza furono Zoff, Cuccureddu, Gentile; Furino, F. Morini, Scirea; Causio, Tardelli, Boninsegna (sostituito al 59' dell'incontro da Spinosi), Benetti e Bettega.
A macchiare la conquista del titolo di campione d'Europa, conseguito a Bruxelles il 29 maggio 1985 sul Liverpool, vi furono gravissimi incidenti pre-gara tra la tifoseria italiana e quella inglese, che portarono alla morte di 39 spettatori.