Masz córciu raptem półtora roku,
osiem sukienek, zębów ze﻿ sześć,
pełną pieluchę, uśmiech szeroki,
lubisz się kąpać, uwielbiasz jeść.
Na pierwszym miejscu zawsze jest mama,
lecz do zabawy to już starszy brat,
co do piosenek lubisz, gdy z rana,
tata przytuli zaśpiewa tak.

Moja ty szyjko do całowania,
moje paluszki, że ścisnąć strach,
moje Ty włoski do poczochrania,
moje Ty oczka piękne, że ach!
moje Ty plecki do podrapania,
moja Ty nóżko, co naprzód gna,
moja Ty pupcio, do poszczypania,
moja﻿ Ty minko, gdy jestem zła!

Jakby nie starał się śpiewać Twój stary,
jak Cię nie pieścić gilgać czy gnieść?
Za lat dwadzieścia, jakiś kawaler
skradnie mi Ciebie i naszą pieśń.
Jak nie pilnować? I tak Cię zgubię,
przyjdzie kawaler i krzyknie „szach – mat”!
Jeszcze go nie﻿ znam, już gnoja nie lubię,
za to, że on będzie śpiewał Ci tak.

Moja ty szyjko do całowania,
moje paluszki, że ścisnąć strach,
moje Ty włoski do poczochrania,
moje Ty oczka piękne, że ach!
moje Ty plecki do podrapania,
moja Ty nóżko, co naprzód gna,
moja Ty pupcio, do poszczypania,
moja﻿ Ty minko, gdy jestem zła!

Lecz kawalerze się proszę nie wzruszać.
Ojciec ambitnie do końca gra,
będzie szczęśliwa - z szampanem ruszę,
jeśli ją skrzywdzisz - dorwę jak psa!
Będę swe﻿ buty czyścił twa głową,
Wepchnę Ci w gardziel kaktusa kwiat!
Jak nie wystarczy naśle teściową?
sam stanę z boku zaśpiewam tak.

Mój kręgosłupie do połamania,
moje paluszki zmiażdżone wpół,
moje gardziołko﻿ do podrzynania,
moja Ty główko wrzucona w dół.
Moje Ty nóżki do odrąbania,
moje kolanka, co chętnie bym zgniótł,
moja Ty pupcio do nakopania,
moje Ty oczka nadziane na drut.

