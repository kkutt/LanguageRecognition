A Balaton (becenevén a „magyar tenger”; latinul Lacus Pelso, németül Plattensee)[1] Közép-Európa legnagyobb tava, Magyarország vízrajzának meghatározó eleme. Típusa a Fertõ-tóhoz és a Velencei-tóhoz hasonlóan szikes tó, ezek Eurázsia legnyugatabbra fekvõ ilyen jellegû tavai. 77 km hosszú, szélessége 1,3–14 km között ingadozik, átlagosan 7,8 km, felülete 594 km2.
Keleti medencéjét a Tihanyi-félsziget választja el a tó többi részétõl. Déli partjánál medre sekélyebb. Északi oldalán található a badacsonyi borvidék és a Tapolcai-medence, jellegzetes vulkáni tanúhegyeivel. A tó egyes részein halászat folyik.
A Balaton és környéke Budapest mellett az ország turisztikailag leglátogatottabb területe. Környékén gyógyfürdõk, termálforrások találhatók. A tavon minden évben megrendezik a Kékszalag Nemzetközi Vitorlásversenyt.[2]
Szentkirályszabadja és Sármellék mellett betonos kifutópályával rendelkezõ repülõterek vannak. Füves repterek találhatók Siófok mellett[3], Tapolcán, Balatonakalin és Papkutapusztán is.

Magyar elnevezése a szláv "blato" (=mocsár, láp, sár) szóból ered. Latin neve, a Lacus Pelso magyarul sekély tavat jelent. Szlovén, szerb, horvát nyelven Blatno jezero, szlovákul Blatenské jazero.
Német elnevezése, a Plattensee, kicsit hasonlóképpen „lapos”, azaz sekély tavat jelent, egyben hangzásában közel áll a szláv névhez, ezért lehetséges, hogy kialakulásában a népi etimológia is szerepet játszott, azaz a német anyanyelvûek értelmet adtak a számukra idegen hangzású névnek (blatno – platten).[4]

A Balaton a Dunántúl közepén terül el, északon a Balaton-felvidék, nyugaton és délen a Zalai- és a Somogyi-dombság, keleten pedig a Mezõföld határolja.
A Balaton Európa-hírû természeti kincsünk, Magyarország legnagyobb tava. Legnagyobb mélysége 11 m, átlagos mélysége 3-4 m. A déli parton sekélyebb a víz, ezért nyáron hamar felmelegszik. Északi partján a Bakony erdõ-borította hegyei emelkednek. A Balaton-felvidék napsütötte lejtõin sok szõlõt és gyümölcsöt termesztenek. Nyáron a kellemes idõjárás, az északnyugati szelek által terelgetett vitorlások, a harmonikus szépségû táj megnyugtató hatással van a pihenõ emberekre.
Geológia [szerkesztés]
Geológiailag a földtörténeti középkorban, a mezozoikumban lerakódott üledékes kõzeteken jött létre, amelyek kapcsolatban vannak az Alpok anyagát adó formációkkal.
Maga a tó viszonylag fiatal képzõdmény, a holocénben, mintegy 15 000 évvel ezelõtt kezdõdött kialakulása. A jégkorszaknak ebben a szakaszában a térségben száraz éghajlat volt, és valószínûleg az uralkodó szélirány mélyítette ki a Balaton medrét. A szélerózió mellett tektonikai mozgások is szerepet játszottak. Az éghajlat nedvesebbé válásakor a mai Keszthely környékén mélyedésekben tavak alakultak ki, amelyek fokozatosan összekapcsolódtak egymással és mintegy 5000 évvel ezelõttre a tó az egész jelenlegi medret kitöltötte, sõt azon is túlterjeszkedett. Nem csak a Kis-Balaton, hanem az egész Tapolcai-medence, a déli oldalon pedig a jelenlegi ún. berkek is a tóhoz tartoztak. A Sió völgyén keresztül idõnként természetes lefolyása is volt, de más idõszakokban a hullámzás által létrehozott turzások (földtorlaszok, „dünék”) ezt elzárták. A tavat a befolyó vizek és a szél hordaléka folyamatosan feltölti. Az üledékréteg a tó fenekén 6-10 méter vastagságot is elér. Emberi beavatkozás (kotrás) nélkül a tó néhány ezer év alatt teljesen feltöltõdne.
A környezõ vulkanikus maradványok - többek között a badacsonyi bazaltorgona, a tihanyi gejzírkúpok és a hévízi hõforrások - egy korábbi földtörténeti szakasz emlékei.
Vízrajz [szerkesztés]
A tó vízmennyisége 1800 millió m3, 2,2 év alatt cserélõdik ki. Vízgyûjtõ területe 5180 km2, Fõ táplálója a Zala folyó, de számos kisebb patak is folyik bele. Vízszintje nyaranta a párolgás miatt csökken, õsszel és télen a csapadék miatt pedig emelkedik.
A Siót elzáró turzásokat mesterségesen elõször Galerius római császár törette át. A tó mai vízszintjét alapvetõen a 19. század derekán, a déli parton haladó Déli Vasút építésekor végrehajtott jelentõs vízszintcsökkentés határozta meg.
A vízszintet jelenleg az 1976-ban elkészült siófoki zsiliprendszer révén mesterségesen szabályozzák a tengerszint feletti 104 méteres szint körül.