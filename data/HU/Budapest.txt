Budapest (rövidítve: Bp.) Magyarország fõvárosa, és egyben legnagyobb városa is. A város a magyar politika, kultúra, kereskedelem, ipar és közlekedés központja. 2011-ben a város regisztrált lakónépessége meghaladta az 1,7 millió fõt (elõvárosokkal együtt pedig a 2,5 millió fõt). Budapest lakossága 1989-ben volt a legmagasabb, ugyanis az akkori lélekszám 2 113 645 fõ volt, ám a népesség csökkenésével is megmaradt Magyarország legnépesebb városának. A város területe 525,16 négyzetkilométer, amivel Magyarország legnagyobb városának számít. A 3,1 milliós budapesti régióhoz 81 település tartozik. A fõváros szomszédságában dinamikusan fejlõdõ elõvárosok gondoskodnak a megfelelõ lakókörnyezetrõl.
Budapest története a keltákig húzódik vissza, mivel a város eredetileg egy kelta település volt. A római idõkben a város neve Aquincum volt, és ez volt a Pannonia provincia székhelye. A magyarok csak a 9. században érkeztek a területre. Az elsõ õ általuk létrehozott települést a tatárok 1241 és 1242 között teljesen kifosztották és lepusztították. A 15. században a helyreállított város lett a magyarországi reneszánsz humanizmus központja. Ezt követõen a városra százötven évnyi török uralom jött, és csak felszabadítását követõen, az Osztrák–Magyar Monarchia ideje alatt a 18-19. században tudott újra fejlõdni, amikor is a Monarchia második fõvárosa lett. Ekkor, 1873-ban egyesítették Budát, Pestet és Óbudát, így született meg a ma is használatos Budapest név. Ebben az idõben épültek meg Budapest leghíresebb épületei, és ekkor nõtte ki magát világvárossá is. Budapesten játszódtak le többek között az 1848–49-es forradalom és szabadságharc, az 1945-ös Budapest ostroma, és az 1956-os forradalom is.
Budapest kedvelt idegenforgalmi célpont, világviszonylatban a 37. helyen áll a világ száz leglátogatottabb városai közül, és 2 millió 700 ezer turista választja úti céljául. Budapesten több világörökségi helyszín is található, többek között a Duna-part látképe, a Budai várnegyed, az Andrássy út, a Hõsök tere és a Millenniumi Földalatti Vasút, ami a második a legrégebbi a világon. Turisztikailag jelentõsek még a gyógyfürdõi, mivel Budapest az egyetlen gyógyfürdõkkel rendelkezõ fõváros a világon, továbbá a világ legnagyobb termálvizes barlangrendszere, Európa legnagyobb zsinagógája, a Dohány utcai zsinagóga, valamint a magyar Országház, ami a világ harmadik legnagyobb parlamenti épülete.
Budapest Közép-Európa egyik pénzügyi központja. Az amerikai Forbes magazin szerint Budapest a 7. helyen áll mint a „legidillibb európai város”. Az UCityGuides a világ 9. legszebb városának sorolja. Budapest a 100. helyen áll a világ legtöbb GDP-t termelõ városa között.[forrás?] A város egyike Európa 10 legkedveltebb városának a bevásárlóturizmus szempontjából az Economist magazin kutatásai szerint, ugyanis a városban található közép- és kelet-európa legtöbb bevásárlóközpontja.

Pestet és Budát, Magyarország fõ-, illetve székvárosát a reformkortól kezdõdõen emlegették együtt, közös nevükön. A gyakoribb forma a nagyobb (és nemzeti szempontból jelentõsebb, magyar nyelvû) város nevét elõre helyezve Pest-Buda volt, de elvétve elõfordult a magyar nyelvhez jobban illeszkedõ, a mássalhangzó-torlódást elkerülõ Buda-Pest alak is. Ez a névváltozat egyébként Széchenyi István gróf Világ címû mûvébõl származik (1831).[3] A városok egyesítésekor, 1872-ben már magától értetõdõ természetességgel választották az új szék- és fõváros számára a Budapest nevet.
A Buda név a korai Árpád-korban az ókori Aquincum helyén épült római települést jelölte, amelyet csak a tatárjárást követõen, az akkor Újbudának nevezett budai vár megépítése után kezdtek Óbuda néven emlegetni. A város a középkori krónikáink szerint Attila hun király testvérérõl kapta nevét, ebbõl azonban valószínûleg csak annyi igaz, hogy a név eredete valóban lehetett személynév is. (Középkori forrásainkban elõfordulnak Buda nevû személyek.) Egy másik, nem igazolható feltevés szerint a városnév eredete a szláv voda ('víz') szó lehet, ahogyan az ókori latin Aquincum név végsõ forrása is valamely vízzel összefüggõ jelentésû kelta szó lehetett.[4]
Pest nevének eredete egyes vélemények szerint[5] az ókorba nyúlik vissza, Contra-Aquincum neve Ptolemaiosz 2. századi „Geógraphiké hüphégészisz” (Bevezetés a föld feltérképezésébe) címû mûvében ugyanis Pesszion (???????, iii.7.§2).[6] Az elfogadottabb magyarázat szerint viszont a budai oldalon található Gellért-heggyel kapcsolatos, a szó ugyanis a szláv nyelveken „barlangot”, „sziklaüreget” jelent, a régi magyar nyelvben pedig a kemencét nevezték pest-nek, ahogy az például a Székelyföld egyes részein még ma is hallható. Így lett a hévizes barlangot („forró kemencét”) rejtõ mai Gellért-hegy Pest-hegy, a hegy lábánál õsidõk óta használt folyami átkelõ pedig Pest-rév, és innen kapta végül a túlparton létrejött település a nevét. A névnek ez az érdekes „túlpartra vándorlása” legkorábbi középkori forrásainkban jól nyomon követhetõ. Hasonló eredetû Buda német neve, Ofen is (magyarul „kemence”), amely délnémet nyelvjárásban a szláv pest szóhoz hasonlóan barlangot, üreget is jelent. Érdekes, hogy egy tatárjárás elõtti oklevél Ofen néven a folyó bal partján lévõ települést, azaz a mai Pestet jelöli meg, késõbb azonban a helyi németek már csak a budai várhegyre alkalmazták ezt a nevet.

